---
title: "Volym"
slug: volym
tags:
  - label: 'Norrbottens Kuriren, Kultur'
    permalink: norrbottens-kuriren-kultur
hide_table_of_contents: true
---
Närhet och längtan är vackra ord. De uttrycker en känsla för något annat eller Någon annan. Det finns en fortsättning. Mer.

<!--truncate-->

Färst är ett fult ord. Det är superlativ-formen av få. Få, färre, färst. Efter färst kommer inget annat eller Ingen annan. Noll.

Vi mäter framgångar i tröjstorlekar och det är XXL som gäller. Ju större desto bättre. Vi snackar volym som grabbarna säger. Vikter, pengar, arbetstillfällen. Löften imponerar och de bristande resultaten döljer vi med ännu mera ord. Ännu större löften.

Hur många kom på festen? Hur mycket tjänar du? Hur länge höll ni på? Hur långt sprang du? Rätt svar är många, mycket, länge, långt. Inte få, färre, färst.

Å andra sidan sker stora saker i det lilla. I nöden prövas vännen. Tryggare kan ingen vara än Guds lilla barnaskara. Liten tuva stjälper ofta stort lass. 

Tänk om de lågmälda har mest att säga. I en viskning ryms hemligheter och förtroenden.

Saliga de ödmjuka, de ska ärva landet.

/Gunnar Sjöberg
